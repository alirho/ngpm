# پیاده‌سازی محصول
در این بخش به نحوه پیاده‌سازی یک محصول از پایه با استفاده از ابزارهای هوش مصنوعی و بررسی آن‌ها پرداخته می‌شود.

## پروژه
پروژه‌ای که برای پیاده‌سازی در نظر گرفته شده یک ویرایشگر markdown مناسب برای زبان فارسی است که دارای ویژگی‌های زیر باشد:
- دارای دو بخش نوشتن و پیش‌نمایش
- امکان انتخاب مفسرهای مختلف
- امکان تغییر فونت
- امکان گرفتن خروجی‌های مختلف (PDF, HTML, MD)
- نمایش تعداد نویسه، واژه، خط و حجم فایل

در حال حاضر پروژه با ابزار [bolt](https://bolt.new) پیاده‌سازی و با نام پارسی‌نگار منتشر شده است.
- آدرس پروژه https://alirho.github.io/parsiNegar
- مخزن [گیت‌هاب](https://github.com/alirho/parsiNegar)
- پروژه در ابتدا با ابزار v0 پیاده‌سازی شد و پس از آن دوباره با ابزار bolt پیاده‌سازی شد.
- نام پروژه توسط v0 انتخاب شده است.
- پرامپت‌های استفاده شده در این [آدرس](https://github.com/alirho/parsiNegar/blob/main/prompt.md) در دسترس هستند.
- فایل README هم توسط v0 ایجاد شده و تغییرات جزئی بر روی آن اعمال شده است.
- به ابزار هوش گفته شده است تا پروژه را با جاوااسکریپت خام (pure javascript) پیاده‌سازی کند.

## نکات
برای استفاده از ابزارهای هوش مصنوعی برای پیاده‌سازی یک پروژه بهتر است موارد زیر را در نظر داشته باشید:
- برای اینکه پرامپت بهتری به ابزاهایی مانند v0 و bolt بدهید، ابتدا توصیف ویژگی مورد نظر خود را به chatGPT یا ابزارهای دیگر بدهید تا آن‌ها بتوانند پرامپت‌هایی با ساختار مناسب بنویسند.
	- لازم به ذکر است گاهی اوقات مدل‌های هوش برای ویژگی‌های درخواست نکاتی را ذکر می‌کنند که بسیار جالب هستند. (مثلا جزئیات را بهتر توصیف می‌کنند یا برخی نیازمندی‌ها را به ویژگی اضافه می‌کنند که کاربردی هستند.)
- از ابزاری استفاده کنید که دارای ویرایشگر کد باشد تا شما هم بتوانید کد را در صورت نیاز اصلاح کنید.
- در هر پرامپت یک ویژگی را توصیف کنید تا مدل بتواند آن را با اشتباه کمتری پیاده‌سازی کند.
	- در صورتیکه چند ویژگی را در یک پرامپت بنویسید احتمال خطا در پیاده‌سازی افزایش پیدا می‌کند و شما مجبور می‌شوید تا در پرامپت‌های بعدی بر روی رفع مشکلات تمرکز کنید.
- داشتن دانش فنی می‌تواند باعث افزایش سرعت کار شما و همچنین کاهش خطای مدل شود.
	- به طور نمونه با داشتن کمی دانش css می‌توانید به مدل بگویید دقیقا چقدر فاصله به المان‌ها بدهد یا نحوه چیدمان آن‌ها چطور باشد.

## بررسی ابزارها

در این بخش تلاش می‌شود تا هر یک از ابزارها را در حالت‌های مختلف بررسی کرد.

### پیاده‌سازی یک پروژه از پایه
در این مرحله پیاده‌سازی یک پروژه از پایه بدون داشتن طرح یا عکس آغاز شد.

برای بررسی ابزارها موارد زیر مدنظر بوده‌اند:
1. با افزوده شدن هر ویژگی آیا ویژگی‌های پیشین کار می‌کنند یا دچار مشکل می‌شوند.
2. رابط کاربر (ui) مناسبی توسط ابزار پیاده‌سازی شده باشد.
3. توانایی درک پرامپت‌ها از سمت یک مدیر محصول غیرفنی تا چه حد است.
4. درک پرامپت‌ها با زبان فارسی
5. توانایی ابزار در پیاده‌سازی یک ویژگی به طور کامل چقدر است.

ابزارهایی که بررسی شده‌اند به شرح زیر می‌باشند.
#### ابزار chatGPT
این ابزار در ابتدا به صورت نسبتا خوبی ویژگی‌های خواسته شده را پیاده‌سازی کرد اما پس از اضافه شدن چند ویژگی شروع به حذف ویژگی‌های پیشین کرد و خروجی نهایی آن ناقص بوده است.

##### معایب
1. حذف ویژگی‌های پیشین پس از افزوده شدن ویژگی‌های جدید
2. محدود بودن تعداد نویسه‌ها در پاسخ
	1. به همین دلیل اگر یکی از فایل‌های کد پروژه بیش از حد بزرگ باشد نمی‌توان خروجی کامل آن فایل را داشت و باید خط به خط کد را بررسی کرد تا محل قرار گیری کدهای جدید را پیدا کرد.
3. به راحتی نمی‌توان کد را تغییر داد و پس از آن به chatGPT گفت تا بر روی کد اصلاح شده پروژه را پیش ببرد.
4. عدم وجود نسخه‌بندی
5. نیاز به فیلترشکن

##### مزایا
1. پیشنهاد ویژگی‌هایی خوب و کاربردی که می‌توان به پروژه اضافه کرد.

##### خروجی
برای مشاهده خروجی کافی است فایل‌های زیر را دانلود کرده و فایل HTML را در مرورگر باز کنید.

[index.html](https://github.com/alirho/ngpm/blob/main/projects/chatgpt/index.html)
[style.css](https://github.com/alirho/ngpm/blob/main/projects/chatgpt/style.css)
[script.js](https://github.com/alirho/ngpm/blob/main/projects/chatgpt/script.js)

#### ابزار deepseek
این ابزار در درک ابتدایی ویژگی اصلی محصول دچار مشکل شد. (عدم درک اینکه بخش نوشتار باید سمت راست باشد و بخش نمایش سمت چپ) برای همین ادامه کار با آن را متوقف کردم.

##### معایب
1. عدم درک ویژگی پایه‌ای پروژه
2. محدود بودن تعداد نویسه‌ها در پاسخ
	1. به همین دلیل اگر یکی از فایل‌های کد پروژه بیش از حد بزرگ باشد نمی‌توان خروجی کامل آن فایل را داشت و باید خط به خط کد را بررسی کرد تا محل قرار گیری کدهای جدید را پیدا کرد.
3. طراحی ضعیف رابط کاربری
4. عدم وجود نسخه‌بندی

##### مزایا
1. رایگان بودن

##### خروجی
برای مشاهده خروجی کافی است فایل زیر را دانلود کرده و فایل HTML را در مرورگر باز کنید.

[index.html](https://github.com/alirho/ngpm/blob/main/projects/deepseek/index.html)

#### ابزار gemini - Flash 2.0
در ابتدا از این مدل پرسیده شد که آیا می‌تواند یک پروژه را از پایه بنویسید که پاسخ زیر را داد.

>متاسفم، اما من یک مدل زبان بزرگ هستم و نمی‌توانم یک پروژه نرم‌افزاری را از پایه بنویسم. من می‌توانم در مراحل مختلف توسعه نرم‌افزار به شما کمک کنم، مانند:
>	- **ایده‌پردازی و تعریف نیازمندی‌ها:** می‌توانیم با هم ایده‌های مختلف را بررسی کرده و نیازمندی‌های پروژه شما را مشخص کنیم.
>	- **طراحی:** می‌توانم در مورد معماری نرم‌افزار، طراحی پایگاه داده و رابط کاربری به شما پیشنهاداتی بدهم.  - **تولید محتوا و مستندسازی:** می‌توانم در نوشتن مستندات فنی، راهنماهای کاربری و سایر متون مربوط به پروژه به شما کمک کنم.
>	- **تست و اشکال‌زدایی:** می‌توانم در ایجاد موارد تست و تحلیل نتایج تست به شما کمک کنم.
  برای نوشتن کد واقعی، شما به یک تیم توسعه نرم‌افزار با تخصص در زبان‌های برنامه‌نویسی و فناوری‌های مورد نیاز پروژه خود نیاز دارید.
  اگر در مورد مراحل خاصی از توسعه نرم‌افزار سوال دارید، خوشحال می‌شوم که به شما کمک کنم. فقط بفرمایید چه کمکی از دستم برمی‌آید.

#### ابزار gemini - 2.5 pro (experimental)
این ابزار به صورت خوبی توانایی درک ویژگی‌های خواسته شده را دارد و به نظر می‌توان برای پروژه‌های کوچک و ساده از آن استفاده کرد و خروجی آن قابل استفاده است.

##### معایب
1. محدود بودن تعداد نویسه‌ها در پاسخ
	1. به همین دلیل اگر یکی از فایل‌های کد پروژه بیش از حد بزرگ باشد نمی‌توان خروجی کامل آن فایل را داشت و باید خط به خط کد را بررسی کرد تا محل قرار گیری کدهای جدید را پیدا کرد.
	2. البته راه‌حلی که وجود دارد می‌توان به مدل گفت ۱۰۰ خط ابتدایی را فایل را بدهد و پس از آن ۱۰۰ خط بعدی را در پرامپت بعدی درخواست داد.
2. به راحتی نمی‌توان کد را تغییر داد و پس از آن به مدل گفت تا بر روی کد اصلاح شده پروژه را پیش ببرد. (هر فایلی که بارگذاری می‌کردم با خطا مواجه می‌شد.)
3. در روز بیشتر از ۵ پرامپت رایگان در دسترس نیست.
4. کد css نوشته شده از لحاظ دیداری و خوانایی نامرتب است.
5. رابط کاربری برخی از بخش‌ها ضعیف است و المان‌ها فقط در کنار هم قرار گرفته‌اند.
6. عدم وجود نسخه‌بندی

##### مزایا
1. کامنت گذاری خوب در فایل‌های css و js
2. درک خیلی خوب از ویژگی‌های خواسته شده (بدون توضیحات فنی)

**نکته:** به نظرم می‌توان از این مدل برای MVP پروژه‌های کوچک استفاده کرد.

##### خروجی
برای مشاهده خروجی کافی است فایل‌های زیر را دانلود کرده و فایل HTML را در مرورگر باز کنید.

[index.html](https://github.com/alirho/ngpm/blob/main/projects/gemini/index.html)
[style.css](https://github.com/alirho/ngpm/blob/main/projects/gemini/style.css)
[script.js](https://github.com/alirho/ngpm/blob/main/projects/gemini/script.js)

#### ابزار v0
ابزار [v0](https://v0.dev) فهم بسیار خوبی از ویژگی‌های درخواستی دارد و از لحاظ طراحی و پیاده‌سازی هم از مدل‌های دیگر بهتر عمل می‌کند.

##### معایب
1. گاهی اوقات در فهم برخی از درخواست‌ها دچار مشکل می‌شود، البته باید خاطر نشان کرد ویژگی‌های خواسته شده مربوط به طراحی‌های زبان‌های RTL بوده.
	1. با چند بار تکرار درخواست می‌توان مشکل را بر طرف کرد.
2. گاهی اوقات ویژگی‌های پیشین دچار مشکل می‌شوند.

##### مزایا
1. درک خیلی خوب از پرامپت‌ها و ویژگی‌های درخواستی دارد.
2. نسخه‌گذاری پروژه
	1. پس از هر پرامپتی که تغییری در کد ایجاد می‌شود یک نسخه زده می‌شود و می‌توان بین نسخه‌ها جابجا شد.
3. پاسخگویی به پرامپت‌ها به صورت فارسی
	1. گاهی اوقات خود مدل برای پرامپت (ویژگی) تعریف شده است نام‌های بسیار جالبی پیدا می‌کند.
4. داشتن ویرایشگر کد
	2. با داشتن ویرایشگر کد، می‌توان کد را اصلاح کرد و مدل بر روی کد اصلاح شده کار را ادامه می‌دهد.
5. کامنت گذاری کد به صورت فارسی
6. پیاده‌سازی رابط کاربری خوب، ساده و کمینه در پروژه
7. نمایش خروجی در وبگاه
8. امکان fork کردن پروژه

##### خروجی
برای مشاهده خروجی کافی است فایل‌های زیر را دانلود کرده و فایل HTML را در مرورگر باز کنید.

[index.html](https://github.com/alirho/ngpm/blob/main/projects/v0/index.html)
[style.css](https://github.com/alirho/ngpm/blob/main/projects/v0/style.css)
[script.js](https://github.com/alirho/ngpm/blob/main/projects/v0/script.js)

#### ابزار bolt
ابزار [bolt]() هم مانند v0 فهم بسیار خوبی از ویژگی‌های درخواستی دارد و از لحاظ پیاده‌سازی و طراحی هم مشابه آن است و تنها تفاوت در فهم بهتر منطق RTL بودن پروژه بوده است.

##### معایب
1. عدم وجود نسخه‌بندی
2. عدم پاسخگویی به پرامپت‌ها به فارسی

##### مزایا
1. درک خیلی خوب از پرامپت‌ها و ویژگی‌های درخواستی دارد.
2. داشتن ویرایشگر کد
	1. با داشتن ویرایشگر کد، می‌توان کد را اصلاح کرد و مدل بر روی کد اصلاح شده کار را ادامه می‌دهد.
3. کامنت گذاری کد به صورت فارسی
4. پیاده‌سازی رابط کاربری خوب، ساده و کمینه در پروژه
5. نمایش خروجی در وبگاه
6. امکان بازگشت به نسخه پیش از یک پرامپت (قابلیت واگرد/undo)

##### خروجی
برای مشاهده خروجی کافی است به آدرس https://alirho.github.io/parsiNegar مراجعه کنید.

#### ابزار firebase studio
ابزار [firebase studio](https://studio.firebase.google.com) تا حدودی خوبی می‌تواند ویژگی‌های خواسته شده را پیاده‌سازی کند، اما گاهی اوقات خطاهای کوچکی در کد ایجاد می‌کند که بخش‌هایی از پروژه را مختل می‌کند.

##### معایب
1. عدم توانایی در پیاده‌سازی برخی از ویژگی‌ها (مانند همگام‌سازی اسکرول بخش نوشتن و ویرایش)
2. ایجاد خطاهایی در کد و اختلال در بخش‌هایی از پروژه
3. وجود مشکلاتی در رابط کاربری پیاده‌سازی شده در پروژه
4. نیاز به فیلترشکن

##### مزایا
1. داشتن ویرایشگر کد
	1. با داشتن ویرایشگر کد، می‌توان کد را اصلاح کرد و مدل بر روی کد اصلاح شده کار را ادامه می‌دهد.
2. کامنت گذاری کد
3. پیاده‌سازی رابط کاربری ساده و کمینه در پروژه (مشکلاتی دارد)
4. نمایش خروجی در وبگاه
5. نسخه‌گذاری پروژه

##### خروجی
برای مشاهده خروجی کافی است فایل‌های زیر را دانلود کرده و فایل HTML را در مرورگر باز کنید.

[index.html](https://github.com/alirho/ngpm/blob/main/projects/firebase/index.html)
[style.css](https://github.com/alirho/ngpm/blob/main/projects/firebase/style.css)
[script.js](https://github.com/alirho/ngpm/blob/main/projects/firebase/script.js)

### پیاده‌سازی با استفاده از طرح

در این آزمون به هر یک از ابزارها طرح زیر که یک صفحه لاگین ساده است با استفاده از لینک فیگما یا بارگذاری عکس داده شده است.

<kbd>![](/pics/implementation/logInSignUp.png)</kbd>

#### ابزار chatGPT
این ابزار ساختار کلی طرح را رعایت کرد اما جزئیات به خوبی پیاده‌سازی نشده‌اند.
- استفاده از نسخه رایگان
- قابلیت دریافت طرح فیگما را ندارد، برای همین عکس بارگذرای شد.
- فاقد ویرایشگر کد
- کد را به صورت فایل‌های html و css جداگانه می‌دهد.

<kbd>![](/pics/implementation/chatgpt.png)</kbd>

#### ابزار deepseek
کد پیاده‌سازی شد توسط این ابزار یک ساختار کلی صفحه ورود را رعایت کرده است و جزئیات موجود در طرح نادیده گرفته شده‌اند.
- استفاده از نسخه رایگان
- قابلیت دریافت طرح فیگما را ندارد، برای همین عکس بارگذرای شد.
- فاقد ویرایشگر کد
- دارای قابلیت پیش‌نمایش
- کد را در یک فایل html خروجی می‌دهد.

<kbd>![](/pics/implementation/deepseek.png)</kbd>

#### ابزار gemini - 2.5 pro (experimental)
خروجی پیاده‌سازی شده توسط این ابزار با دقت بالایی مشابه طرح است، اما نیازمند تغییرات کوچک است.
- استفاده از نسخه رایگان (۵ پرامپت در روز)
- قابلیت دریافت طرح فیگما را ندارد، برای همین عکس بارگذرای شد.
- دارای ویرایشگر کد
- دارای قابلیت پیش‌نمایش
- کد را در یک فایل html خروجی می‌دهد.

<kbd>![](/pics/implementation/geminiPro.png)</kbd>


#### ابزار v0
کد پیاده‌سازی شده این ابزار ساختاری مشابه طرح داده شده دارد، اما نیازمند اعمال تغییرات توسط یک توسعه‌دهنده است تا جزئیات آن را اصلاح کند.
- استفاده از نسخه رایگان
- قابلیت دریافت طرح از فیگما
- دارای ویرایشگر کد
- دارای قابلیت پیش‌نمایش
- به صورت پیش‌فرض با react پیاده‌سازی می‌کند.

<kbd>![](/pics/implementation/v0.png)</kbd>

#### ابزار bolt
این ابزار به خوبی می‌تواند طرح داده شده را پیاده‌سازی کند و اصلاحات مورد نیاز آن بسیار کم می‌باشد.
- استفاده از نسخه رایگان
- قابلیت دریافت طرح از فیگما (متاسفانه در هر پروژه فقط یک طرح می‌گیرد.)
- دارای ویرایشگر کد
- دارای قابلیت پیش‌نمایش
- به صورت پیش‌فرض با react پیاده‌سازی می‌کند.

<kbd>![](/pics/implementation/bolt.png)</kbd>

#### ابزار firebase studio
متاسفانه خروجی این ابزار به هیچ عنوان شبیه به طرح داده شده نبود.
- قابلیت دریافت طرح فیگما را ندارد، برای همین عکس بارگذرای شد.
- دارای ویرایشگر کد
- دارای قابلیت پیش‌نمایش
- عدم درک طرح
- به صورت پیش‌فرض با react پیاده‌سازی می‌کند.

<kbd>![](/pics/implementation/firebaseStudio.png)</kbd>