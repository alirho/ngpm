# پیاده‌سازی محصول

برای پیاده‌سازی یک محصول با استفاده از ابزارهای هوش می‌توان از گام‌های زیر استفاده کرد.

## طراحی و کدهای پایه
برای طراحی یک محصول می‌توان از ابزار [stitch](https://stitch.withgoogle.com) گوگل استفاده کرد. این ابزار با گرفتن پرامپت طرح مورد نظر را پیاده‌سازی و کدهای HTML و CSS(tailwind) آن را در اختیار شما قرار می‌دهد.

از این ابزار به دو روش می‌توان استفاده کرد:
1. روش یک: هیچ طرحی برای پروژه وجود ندارد
2. روش دو: طرح‌های پروژه وجود دارند

### بدون طرح
در روش نخست که هیچ طرحی برای پروژه وجود ندارد، باید با استفاده از پرامپت‌های شفاف و کامل نیازمندی‌ها خود را مشخص کنید تا stitch بتواند با جزئیات خوبی درخواست شما را پیاده‌سازی کند. اما باید این نکته را مدنظر داشته باشید که stitch در حال حاضر نمی‌تواند طرح‌های مناسب باز زبان فارسی ایجاد کند و طرح‌های ایجاد شده توسط این ابزار مناسب زبان‌ها چپ به راست است.

پس از طراحی کدهای مربوط به هر طرح در بخش code در دسترس هستند و می‌توانید از آن‌ها رونوشت بگیرید.

### با استفاده از طرح
اگر پروژه دارای طرح می‌باشد می‌توانید با بارگذاری هر تصویر و نوشتن پرامپت زیر، کدهای هر طرح را دریافت کنید.

> پرامپت: طرحی که در عکس هست را به صورت کامل و دقیق و بدون تغییر پیاده‌سازی کن.

در نظر داشته باشید دقت خروجی این گام بیش از ۸۰ درصد است و نیاز به تغییراتی جزئی می‌باشد.

## بازبینی و بازنویسی کدهای پایه
در گام دوم پیاده‌سازی نیاز است تا کدهایی که در گام نخست از ابزار stitch دریافت شده است مورد بازبینی و بازنویسی (refactor) قرار گیرند. در این گام با توجه به اینکه در گام پیشین به کدام روش کدهای پروژه را ایجاد کرده‌اید باید یکی از روش‌های زیر را در پیش بگیرید.

### بازبینی و بازنویسی برای زبان فارسی
از آن‌جایی که طرح‌های ابزار stitch مناسب زبان‌های چپ به راست است باید کدهای پروژه را مناسب با زبان فارسی مورد بازبینی و بازنویسی قرار داد. برای این کار باید کدها را با استفاده از پرامپت زیر به یکی از دو ابزار [chatGPT](https://chatgpt.com) یا [aistudio google](https://aistudio.google.com) داد تا آن‌‌ها کد را بررسی و تغییرات مورد نیاز در کد اعمال کنند.

> پرامپت: فایلی که بارگذاری کردم مربوط یک اپلیکیشن موبایل است. کد را بررسی کن و اگر بازنویسی لازم داره انجام بده. دقت کن که این اپلیکیشن برای زبان فارسی است.

این ابزارها به طور معمول باید تغییرات زیر را در کد اعمال کنند:
1. راست‌چین‌سازی (RTL): کل سند برای زبان فارسی راست‌چین شود.
2. ترجمه متن‌ها: تمام متون، از جمله عنوان صفحه، تیتر، گزینه‌ها، متن‌های پیش‌فرض و دکمه‌ها به فارسی ترجمه شوند.
3. فونت فارسی: افزودن فونت فارسی به کد. به طور معمول فونت «وزیرمتن» (Vazirmatn) افزوده می‌شود.
4. اصلاح آیکون: آیکون‌ها باید مناسب با زبان فارسی جایگزین شوند. نمونه: "فلش بازگشت" برای مطابقت با جهت راست‌چین

### بازبینی و بازنویسی
اگر کدهای خروجی براساس تصویر داده شده به stitch باشد می‌توان با دادن پرامپت زیر به یکی از ابزارهای [chatGPT](https://chatgpt.com) یا [aistudio google](https://aistudio.google.com) آن‌ها را مورد بازبینی و بازنویسی قرار داد.

> پرامپت: فایلی که بارگذاری کردم مربوط یک اپلیکیشن موبایل است. کد را بررسی کن و اگر بازنویسی لازم داره انجام بده. دقت کن که هیچ تغییر در ویژگی‌ها داده نشه.

## یکپارچه‌سازی
در این گام می‌توان تمامی فایل‌های (HTML) پروژه را در یکی از ابزارهای زیر بارگذاری کرد و از آن‌ها خواست تا این صفحه‌ها را تبدیل به یک پروژه کامل کنند.
1. [aistudio google](https://aistudio.google.com)
2. [v0](https://v0.dev)
3. [bolt](https://bolt.new)

> پرامپت: فایل‌هایی که بارگذاری کردم مربوط به یک اپلیکیشن موبایل به زبان فارسی هست، کدها را بررسی و پروژه را یکپارچه‌سازی کن.

پس از یکپارچه‌سازی صفحه‌ها توسط مدل می‌توانید درخواست‌های بعدی خود را با استفاده از پرامپت به آن بدهید تا در پروژه اعمال کند.